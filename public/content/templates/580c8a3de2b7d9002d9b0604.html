Comisarul independent specializat în sclavie Kevin Hyland a publicat recent un raport în care anunță că numărul actual al victimelor sclaviei moderne din Marea Britanie e de aproximativ 13 mii. În anii în care am predat prin închisori, am avut contact cu bărbați condamnați pentru crimă, abuz domestic sau jaf armat. Dar n-am dat niciodată peste un stăpân de sclavi. Prima oară când l-am cunoscut pe Stan, un bărbat între două vârste plimbat prin lume, lucram cu deținuți analfabeți. Învăța foarte repede, dar în scurt timp mi-am dat seama că citea mai bine decât voia să ne facă să credem și că probabil se folosea de curs ca să-și demonstreze statutul de cetățean model. În a treia noastră zi împreună, mi-a zis că a fost acuzat pe nedrept de cruzime față de animale. În ziua următoare a schimbat tactica și mi-a vorbit despre un conflict cu un fermier local răzbunător. N-am pus botul la niciuna dintre povești.
<br/><br/>
Câteva săptămâni mai târziu, am aflat că Stan fusese condamnat în urma unor acuzații că ar fi practicat sclavia modernă. Am fost șocat – nici măcar nu-mi trecuse prin minte posibilitatea asta. După ce am citit raportul lui Kevin Hyland și am fost șocat de informațiile găsite acolo, am hotărât să-l contactez pe Stan și să văd dacă are chef să stea de vorbă cu mine.
<br/><br/>
Ne-am întâlnit în fața celulei lui și Stan mi-a oferit un biscuit și o cafea. Cum știam că e împotriva regulilor închisorii să accepți orice din partea unui deținut, am refuzat politicos. N-am pierdut prea mult timpul și l-am întrebat direct ce fac oamenii ăia care trăiesc în niște anexe pe proprietatea lui. „Luam oameni care mureau de foame pe străzi și le dădeam mâncare și un acoperiș deasupra capului, a zis Stan. Să-ți zic despre un tip, Jonesy. Era slab ca o scândură când a venit la noi. O lună mai târziu, a venit la mine să-mi spună că nu s-a mai simțit așa de bine de ani de zile. Nu e
<br/><br/>
Sursa: http://www.vice.com/ro/read/sclavie-moderna
